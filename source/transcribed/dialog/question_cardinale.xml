<text>
<head>
QVESTION CARDINALE
plaisamment agitée ou daſthicotée en-
tre vn Holandois &amp; vn Suiſſe, &amp; deci-
dée par vn François.
</head>
<div type="act" n="1">

<sp who="L’Autheur">
<speaker>L’Autheur</speaker>
I'Alois n’agueres réuant aux intrigues de ce temps dans vne
allée des Thuilleries, lors que ie vis venir à moy deux hom-
mes fort eschauffez en apparence pour lesubjet d’vne dispute.
Ie crus d’abord que quelque coup de partie les auoit mis en
cette chaleur, &amp; qu’ils me venoient prendre pour iuge de ce
differend, mais le compliment qu’vn des deux me fit à sa mode en m’a-
bordant me fit bien connoistre qu’il ne s’agissoit aucunentent du ieu, &amp;
que cette question estoit beaucoup plus releuée ; l’vn estoit Suisse &amp; l’autre
Hollandois, à qui la langue Françoise n’estoit pas beaucoup familiee, ce
qui les fasoit parler d'vne grotesque façon, mais a fin de n'oster rien de la
grace de leur discours, iay jugé qu'il seroit à propos de les introduire l'vn
apres l'autre, comme en vne Comedie, ou ie seray mon personnage lors
qu'il sera necessaire. Voicy donc comme le Seigneur Hollandois me fit son
cõmpliment, en m'ostant le chapeau &amp; me faisant la reuerence à la Flamande
</sp>


<sp who="L'Holandois">
<speaker>L'Holandois</speaker>
Sarueteu Man-seur, vou m'excuse bienne che dmand pardonne à vou
vou porte bienne &amp; moy, iàure fait vn gajur contre son visage de Souiss
ie voudre bienne si voul veulle vienne voul entretenir vn bon grand petit
demy heur, vou fra faueur à moyre &amp; grand mercy à vou
</sp>

<sp who="L’autheur">
<speaker>L’autheur</speaker>
Messieurs, tres volontiers, mais ie ne scay pas vostre different, si vous
voulez me faire la fauer de me le dire, ie tascheray de vous en donner
mon aduis.
</sp>

<sp who="L'Holandois">
<speaker>L'Holandois</speaker>
A vouye à vouye Man-seur, vou Braue homme moy vien vous le dire
vou scaure don vn fois, que moy temeur al faubourg S. Semini à ceticy
qui prend cetila &amp; ce Man-seur le Souisse al préau Crer, Ie ne scaure pa
A toul diable, i’aure fait rencontre de son visage, il madit, Pon chour
moy bon Suisse voul tu paye chopinte de vin pouru, jai dit que ie le vou
dre bienne, &amp; che lemene au ca beret ou nout aure trinque cun que de bon vin
Le Suisse
Non, par me foye, Monsou, pas pon, mai ie scàure vn pon pusque me-
lieure, al seigne du petit Carçonne d'archant, vez-vis la Croye qu'il tire
</sp>


<sp who="L’autheur">
<speaker>L’autheur</speaker>
Nous ne sommes pas sur ceſte queſtion, elle seroit bien facile à vuider
parlons d’affaire, &amp; puis nous parlerons de boire
</sp>

<sp who="L'Holandois">
<speaker>L'Holandois</speaker>
Vous àure vn bon raisonne, o bienne Man-seur nous aure bu vn pintre
Iuy &amp; moye, &amp; pui encor vn chopinte, &amp; i’aure demande à luy pour le
diuertisseman de mon personne, si il ne scàure point de neuelle, &amp; si le
Parlemane àure fait le paix contre l’Majesté du Roye, &amp; de Mondame son
mere, il madit qu’il aure ouy dire par son foye que l’Depté l’àure conclu
&amp; l’àuresené, i àure demande la dessu sil Cardenal s’en voudre allé hor
del France à toul diable, il ma dit que nonne, &amp; qu’il veulle reuindre dan
I’Ville de Peris, &amp; qu’il sera Duc li per, i’aure dit que moy ne voudre poin
croire cela, l’camerade Souisse dit qu’il sçàure bienne, moy di que roune
il iure qui le vray, voultu gacher que nonne, voultu gacher que si, telle
mane que i’àure gaché vn pistalle contre son visaige, ie voudre bienne
sçauoire si i’àure gaigné.
</sp>

<sp who="Le Suisse">
<speaker>Le Suisse</speaker>
Moye, Monsou, moye par mon foye pon camarade Souiss vou baille pi-
stolle à moye, &amp; moy paye broc.
</sp>

<sp who="L’autheur">
<speaker>L’autheur</speaker>
Cela ne vas si vite, il faut vn peu que i’entende vos ralsons auparauant
ie vous prie ne vous broüillez point, &amp; puis que vous vous en rapportez a
moy ie tascheray de vous iuger dans l’equité.
</sp>

<sp who="Le Suisse">
<speaker>Le Suisse.</speaker>
Ho par mon foye moy n’endre point tant de raisonue, moy parle ponne
Souisse, mai de Franços nit f_rdore, qu’il chaze tant quel foudre, luy
mai moy prend l’archant.
</sp>

<sp who="L’autheur">
<speaker>L’autheur</speaker>
Tout beau tout beau, Monsieur, quoy que vous ne parliez pas bon
François, ie m’accommodera bien toutefois à vostre langage; il ne faut
pas estre si prompt, si vous auez gaigré vous aurez la gageure; mais il faut
comme i’ay dit entendre vos raiſons, &amp; puisque Montieur l’Holandois a
commencé le diſcours, ie ſuis d’auis qu’il le continuë, &amp; vous direz ensuit-
e à vostre tour ce que vous aurez à dire,
</sp>

<sp who="Le Suisse">
<speaker>Le Suisse</speaker>
Pienne don depesche fou fiteman car i’haure grant haste moye
</sp>

<sp who="L'Holandois">
<speaker>L'Holandois.</speaker>
Vous n’aure point vn bon discretion, vou voye Man-seur qu’il pren
le pene d’entendre nou, &amp; fou, ne voul point entendre raison vn foi
</sp>

<sp who="L’autheur">
<speaker>L’autheur</speaker>
Enfin donc à ce que ie puis iuger par vos discours, vostre queſtion es,
</sp>

<sp who="L'Holandois">
<speaker>L'Holandois.</speaker>
Del Cardenat Maxrin,
</sp>

<sp who="L’autheur">
<speaker>L’autheur</speaker>
Et vous gagez vous
</sp>

<pb/>

<sp who="L'Holandois">
<speaker>L'Holandois.</speaker>
Que luy ne reuiendre point en Peris.
</sp>

<sp who="L’autheur">
<speaker>L’autheur</speaker>
Et vous qu’auez-vous gagé.
</sp>

    <sp who="Le Suisse">
        <speaker>Le Suisse</speaker>
Vn bon pistolle par mon foye qui falle dix liures.
</sp>

<sp who="L’autheur">
<speaker>L’autheur</speaker>
Ce n’est pas ce que ie vous demande, ie veux sçauoir; surquoy vous
auez gagé.
</sp>

<sp who="Le Suisse">
<speaker>Le Suisse</speaker>
Su le taple tu Capret.
</sp>

<sp who="L’autheur">
<speaker>L’autheur.</speaker>
Aye ie veus dire ſur quel suiet, sur quel propos.
</sp>

<sp who="Le Suisse">
<speaker>Le Suisse.</speaker>
O ie cõprenne pien fou foudre sçauoir, si i’àure dit fouy ou nonne, i’àure
ga ché que son Minance fientra l’autre temin à Pris, &amp; quel sera Tuc li per.
</sp>

<sp who="L’autheur">
<speaker>L’autheur.</speaker>
C’eſt assez, ie sçay maintenant le suiet de vostre gageure, parlés mainte-
nant, Monsieur le Holandois, &amp; dites les raisons qui vous ont fait gager
&amp; qui vous asseurent d’auoir gaigné, car il faut necessairement que vous
soyez bien informé de cette nouuelle.
</sp>

<sp who="L'Holandois">
<speaker>L'Holandois.</speaker>
A Vouye iel panſe bienne ma foye, ie le scàure d’vn bon part, ie l’àure
apris d’vne sarueteur, qui frisse le moustache à Man-sieur l’Ambessadeur de
Hollante, qui àure veu vn lettre dans l’poche de sonne maiſtre.
</sp>

<sp who="L’autheur">
<speaker>L’autheur</speaker>
Et quel estoit le contenu de cette lettre, parloit elle du Cardinal Ma-
zarin.
</sp>

<sp who="L'Holandois">
<speaker>L'Holandois.</speaker>
Oy par m_ foye, il m___ à Man. sieur le Prence d’Oranche, que le Par-
Iemane àure point voulu faire le Paix, si le Cardenal ne fait fourte en son
pay qu à toul Diable, &amp; qu’on ne voudre point qu’il temeure dan Pris,
ny dans le France, &amp; que le Depté l’ont obtenu vn fois du Roye, &amp; que
monta me son mere, Man-sieur Duc Torlian, &amp; le Prince de Conté l’àure
sené, scellé &amp; bredé, n’eſt-ce pa la vn bon raifon qu’àure vous à dire came-
rade Souiss,
</sp>

<sp who="Le Suisse">
<speaker>Le Suisse.</speaker>
O dastitretonde vous mocque pienne de moy, ie scàure pienne d’autre
nouelle, fou parle t’Ampasseteur, mai moy parle tu Roye &amp; tu Tepeté tu
Parlimane, i’àure sceu de son pouche quan iy fou à Fontaine li pleau, nonne
nonne moy tromp moye; ie foutre tire à sen Charmene, i’aure vu toul
cour, li Roye, el Prince, el Cartenal, el Tepeté, al'conne firance, ou
i’Aure pu de pon fin al velache de Rouelle.
</sp>

<sp who="L’autheur">
<speaker>L’autheur.</speaker>
Vous ne parlez que de boire, mais dites moy quant fustes vous à S. Ger-
main &amp; à Ruel.
</sp>

<sp who="Le Suisse">
<speaker>Le Suisse.</speaker>
L'autre temain Monsou ie scàure poenne tire le chour Timance ie croye
<pb/>
han refin cheuty matin, apres l’tené, i’àure vn pon paire t’armoire, ie fou-
dre tire ma moire, croye moye Monsou, &amp; baille le psſtole moy mettre tout
à poire.
</sp>

<sp who="L’autheur">
<speaker>L’autheur.</speaker>
Mais que disoit-on à S. Germain, quand vous y fuſtes.
</sp>


<sp who="Le Suisse">
<speaker>Le Suisse.</speaker>
Party par mon foye i’aure vu le camerade de li bon frere, &amp; trinque tant
que toul diable.
</sp>

<sp who="L’autheur">
<speaker>L’autheur.</speaker>
Eſt cela que vous auez apris les nouuelles de la Paix.
</sp>

<sp who="Le Suisse">
<speaker>Le Suisse.</speaker>
O dasthicote ferluche, qui àure de bel chinau si ns'est li Roye el colin-
tampon, ne fa tel poene touchou al coste du petite Carçonne.
</sp>

<sp who="L’autheur">
<speaker>L’autheur.</speaker>
Et bien donc dictes-moy ce que vous apristes, &amp; ce que vous vistes.
</sp>

<sp who="Le Suisse">
<speaker>Le Suisse.</speaker>
Fort pienne attendre tone vn petitelon tan, ie scàure pu ce que ie foudre
tire.
</sp>

<sp who="L'Holandois">
<speaker>L'Holandois.</speaker>
Baille à luy vne petit bout de chantelle, Man-ſieur
</sp>

<sp who="Le Suisse">
<speaker>Le Suisse.</speaker>
Sacrelotte moy ne trouple poene toye, che ne foutre point que tu in-
trompe moye, lasse moye tire autre man poenne de camerade.
</sp>

<sp who="L’autheur">
<speaker>L’autheur.</speaker>
Il a raison, il vous a laissé dire, &amp; vous le deuez entendre parler, apre-
nez nous donc ce que vous auez veu en ces cartiers ie vous prie, &amp; retour-
nous à Mazarin.
</sp>

<pb/>
<sp who="Le Suisse">
<speaker>Le Suisse.</speaker>
Luy cros &amp; cras se porte pienne par mon foye, il fait tancé l’petite Car-
çonne su sa chenou, il parle à son mere cõme moy parle vou, &amp; trinque à
Prence com sonne camerade, iàure vu les reticles del Paix: Son Sacratoi
re aporty son acratoire, &amp; il creua sa nom vn fois en bas tu Tuc torliane
&amp; l’àure mis vn reticle quil chante quil faut reboutre en son charche,
quil tefienne à Pris pour estre Tuc liper, fou temante li plutos al Souisse de
son porte, si che n’aure pas trinque aue li dans son peti mason, ou chaure
manché vne petit chaponne qui letet bonne ma foye.
</sp>

<sp who="L'Holandois">
<speaker>L'Holandois.</speaker>
He com toul grande Diable reuiendre ty à Peris, si le Parlemane àure
fait sa procez, &amp; l'àure condené il viendre donc pour faire en regé Peris,
</sp>

<sp who="Le Suisse">
<speaker>Le Suisse.</speaker>
Et si le Roye ny son mere ne foudre poenne, ne faute pas que li Parli-
mane face son folonté, aure til pas ſa Conseil &amp; le Channesely, ny boute li
pas son placque de cire, il dure ly mesme contené li Parliman par son Decla-
rationne.
</sp>
<pb/>

<sp who="L'Holandois">
<speaker>L'Holandois.</speaker>
Sacramente quan ly Roye fu vn foye grande comme moye, bonneien-
tendre bien, mais le Parlemane eſt titeur de son Masſté, quan luy petit
garçonne.
</sp>

<sp who="Le Suisse">
<speaker>Le Suisse.</speaker>
He pienne sil Parlimane foutre pienne chanché son soulonté, naure-t’il
pas le poufoir de casse son liraiste.
</sp>

<sp who="L'Holandois">
<speaker>L'Holandois.</speaker>
Nonne nonne faut bienne que li garde son Iustice.
</sp>

<sp who="Le Suisse">
<speaker>Le Suisse.</speaker>
Mais si fous àure esté condené à pendre vou par le Parlimanc, ly Roye ne
scàure point tire moy tonne le viatoye.
</sp>

<sp who="L’autheur">
<speaker>L’autheur.</speaker>
Cela se fait rarement, si ce n’eſt qu’il y ait quelque mal heur dans le cri-
me commis, &amp; cela s’appelle grace ou remission, &amp; suppose necessairement
criminel celuy qui la reçoit; mais ie croy que Mazarin ne se veut pas re-
soudre à paſſer par là, &amp; que ce n’eſt pas son intention.
</sp>

<sp who="L'Holandois">
<speaker>L'Holandois.</speaker>
Il souuienne à moye d’vn bon raiſon, comme le Cardenal reuiendre ?
Peris vn foye, il nàure point de lit pour couche soye, nàure ton point
vendu tou sa meuble, fautre donc quil couche sul terre,
</sp>

<sp who="Le Suisse">
<speaker>Le Suisse.</speaker>
Dasti tretonde, ho le bon fieux raisonne, ne scaure til pas pienne en trou-
ue vne tanl. Plais Cartenal ou ne poufe ti poenne en cheté vne pour son
Larchant.
</sp>
<pb/>


<sp who="L'Holandois">
<speaker>L'Holandois.</speaker>
Ie scàure encor vn bon pusque meil'ieure, Man-seur de Beaufort &amp; tou
Geniral de l’Armée del ville de Peris voudre til bienne quel Cardenal re-
uiendre pour le enferme éncor vne foye danl Bastille.
</sp>

<sp who="Le Suisse">
<speaker>Le Suisse.</speaker>
Quil poiffe ensemple comme pon camerade, party par mon foye quand
chàure vn crel aucc li bon frer hardos, ie scàure poenne vn pu pon inuen-
tionne pour accorder moye, que de trinque à son santé tant que toul
Diaple.
</sp>

<sp who="L’autheur">
<speaker>L’autheur</speaker>
L’inuention n’est pas mauuaiſe s’ils estoient de vostre humeur, il nemet-
troient gueres à faire la Paix ; mais enfin n’auez vous plus rien a dire pour
vos raiſons l’vn &amp; l’autre.
</sp>

<sp who="Le Suisse">
<speaker>Le Suisse.</speaker>
Nonne, mais ie ſcàure bien que moy caigne le cachur, &amp; que son Minan-
ce refiendre à Pris l’autre hyer.
</sp>

<sp who="L’autheur">
<speaker>L’autheur.</speaker>
Et vous que dites-vous à cela.
</sp>

<sp who="L'Holandois">
<speaker>L'Holandois.</speaker>
Moy dit que nonne Man-seur, ie scàure bienne qui noze point par mon
foye &amp; qu’on ne le voudre point souffre dans Peris, pource que la tou-
chou le Monpoleur à son suitte, qui aure ruine tout el France, &amp; quil àure
esté condené par le Parlimane de Peris, par le Parlimane de Rouan &amp; de
Bretaigne, &amp; de Prouennece, qui voudre poin faire de pardon à luy: Vou
iuge Man-seur si ie naure pas vn pu bon raison quel camerade Souiſſe.
</sp>

<sp who="L’autheur">
<speaker>L’autheur</speaker>
Or sus donc puisque vous vous en rapportez à moy, demeurerez-vous
d'accord de mon iugement.
</sp>

<sp who="Le Suisse">
<speaker>Le Suisse.</speaker>
Oy monsou party fou prafe, homme fou tonne le pistolle al moye.
</sp>

<sp who="L'Holandois">
<speaker>L'Holandois.</speaker>
Lasse dire à Man-seur camerade, il a vn bon iumant, il voye bienne quil
àure raiſon de vou &amp; de moye.
</sp>

<pb/>
<sp who="L’autheur">
<speaker>L’autheur.</speaker>
DECISION.
Bien que cette queſtion soit tres-embarassee, &amp; que selon les premiers
articles de la Paix, monsieur le Suisse auroit gaigné la gageure, comme ils
ont toutefois esté reuoquez, &amp; que le Parlement, nos Generaux, &amp; gene
ralement toute la Ville de Paris, n’en ont point voulu demeurer d’accord.
I'apparence &amp; la raison donne gain de cause à Monsieur l’Holandois; mais
comme on ne peut rien asseurer que nos Deputez ne soient de retour, ie
vous conſeille à tous deux, en attendant de ne laisser point moisir cet ar-
gent, &amp; de faire bonne chere sur &amp; tant-moins de la gageure:que si com-
me ie croy le Cardinal ne reuenant point, il se trouue que Monſieur le
Suiſſe ayt perdu la piſtolle, il n’y a pas vn François qui ne le recompense
de bon cœur de cette perte, à raiſon qu’ils auront en perdant Mazarin, fait
Ie plus grand gain &amp; acquis le plus grand bon-heur qu’ils sçauroient es
perer.
Ce iugement les renuoya tous deux si satisfaits, qu’ils penserent deschi
tet mon manteau pour m’entraisner au cabaret, ie m’en excusay toutefois
mieux qu’il me fut possible, ne pouuant me tenir de rire des plaisans
complimens, qu’ils faisoient pour m'inuiter a cette desbauche.
</sp>
</div>
</text>





