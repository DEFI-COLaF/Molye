<header>
Title : D'un Suisse et d'un singe
Author : Jean Huguetan
Date : 1650
Book :  Les Divertissements curieux, ou Le Thresor des meilleurs rencontres, et mots subtils de ce Temps
Publisher :  Dubois
Publication date :  1650
Language :  fra-deu
Rights  :  Public domain
Identifier : https://books.google.fr/books?id=doYca2pWzVAC&newbks=1&newbks_redir=0&dq=ly+moy+toy&source=gbs_navlinks_s
Source  :  Google
Provenance :  Lyon Public Library
Online date :  08/09/2014
</header>
<text>
<p>
Un Suisse un iour à my-yure cherchant la mon¬
noye d’vn cart d’escu, s’addressa à vn singe, cro¬
yant que ce fut l’enfant du logis, & luy dit <s xml:lang="fra-deu"> petit car¬
çon, moy voudrois bien auoir la monnoye de mon
piece</s>, le singe aussi tost prit le cart d’escu, & le mit
dans son reseruoir, & s’enfuit en la chambre de son
maistre: le Suiſſe croyant que le petit garçon fut al¬
Ié querir la monnoye de sa piece, l’attendoit auec im¬
patience, mais voyant qu’il ne reuenoit point s’écria,
<s xml:lang="fra-deu"> petit carçon, par mon foy ſi toy ny vient pas l’y ren¬
dre mon argent, moy ty coupperay ton teſte de mon
lippée </s>, (voulant dire de mon espée:) l’Apotiquaire
entendant ce bruit descent, & demande à ce Suisse ce
qu’il vouloit? le Suisse en colere dit, <s xml:lang="fra-deu"> Monsieur l’A¬
poticuire </s>, voulant dire l’Apotiquaire, <s xml:lang="fra-deu"> moî donni mon
largent à le fils de vous, & ly moy point rendu, par
mon foy dy qui luy eſt vn berneutre </s>: l’Apoticaire ne
se pouuant tenir de rire, luy dit, Monsieur vous vous
este mépris, ce n’est pas mon fils, c’est vn singe: le
Suisse qui entendoit de trauers, dit, <s xml:lang="fra-deu"> par mon foy cely
saint ian ny vale rin, dy tromper moy </s>: sur cette con¬
teste le drôle de singe grimpa à vne fenestre, où il
treuua vn pot de chambre, qu’il fit tomber sur la teste
du Suisse, qui s’en alla voyant qu’il ny auoit rien à
faire pour luy.
</p>
</text>